[kapo 4. Pražec]
 
[C, Emi, Ami, G, F, G]
 
ref.) co by se asi stalo kdybych dneska nevstal
copak by se jen mohlo dít
řek bych že svět by se jen sotva točit přestal
slunce svítit a muzika znít
 
řek bych že vietnamci by u nás ve večerce
i dál prodávali modrý jmelí
žáci by přísahali paní učitelce
že o těch drogách v šatně nevěděli
 
lidi by psali dál stupidní komentáře
do diskuzí na internetu
paradox je že hlavně ti co v potu tváře 
sotva sploděj kloudnou větu
 
ref.
 
reklamy by nám dál slibovaly
že nekoupit tu pánev je hřích
řidiči by pořád přivírali
babičky ve dveřích
 
tlouštík vztekal by se že má špatný geny
proč jeho váha nejde dolů
vždyť dá si vždycky k trojitýmu menu
jenom dietní colu
 
ref.
 
modelka co si vzala prachatýho strejce
by dál chtěla všechny přesvědčovat
že jí nejde o peníze ona prej se
do jeho očí měla zamilovat
 
kluci s kšiltem by dál dissovali haters
točili klipy jak přes kopíráky
je fakt že zhlídnutí maj vždycky pořádnej trs
možná bych to moh zkusit taky
 
ref.
 
další celebrity by si přihustily
ňadra monstrózními silikony
kluci večer by pak o nich tajně snili
a holky toužily bejt jako ony
 
chudý lidi by dál hráli automaty
ať prohrajou to málo co maj
a poslanci ti by si dál zvyšovali platy
ať ve sněmovně líp usínaj
 
ref.) co by se asi stalo kdybych dneska nevstal
řek bych že svět by to zvlád
teď navíc konečně můj budík zvonit přestal
tak můžu zas klidně spát
